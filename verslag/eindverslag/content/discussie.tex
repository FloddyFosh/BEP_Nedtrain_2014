\section{Discussie en Aanbevelingen}
De vorige bacheloreindprojectgroep beveelde een undo-functionaliteit aan \cite{bep2012nedtrain} voor de applicatie. Wij zien ook zeker het voordeel van een undo-functionaliteit in, omdat bij het gebruik wel eens iets per ongeluk verwijderd of veranderd wordt. Aangezien de NedTrain Planner nu meer wordt gebruikt voor onderzoek en educatie, wordt de focus toch gelegd op andere belangrijke features. Als deze tool gebruikt gaat worden door NedTrain, is een undo-functionaliteit een must-have. We hebben onderzocht hoe deze feature gemaakt zou kunnen worden. Een voordeel is dat Qt een Undo Framework heeft, maar om dit te kunnen gebruiken moet er veel aan de code veranderd worden. 

Vervolgens raden we ook het verbeteren van de kwaliteit van de code aan. Bij het implementeren van nieuwe functionaliteiten hebben we namelijk soms gemerkt dat de huidige structuur van de applicatie niet ideaal was. Voor de bestaande functionaliteiten was de structuur wel geschikt, maar dus niet altijd voor de nieuwe features. Voor het toevoegen van sommige nieuwe functionaliteiten, zou het beter zijn om de structuur van het gehele programma te veranderen, maar vanwege beperkte tijd is dit niet uitgevoerd.

Als derde aanbeveling zou het goed zijn om de communicatie tussen de solver en de interface te verbeteren. De grootste snelheidswinst is nu te behalen in de communicatie tussen de NedTrain Planner en de solver. Er kan worden gekeken naar de uitvoer van de solver tijdelijk naar een bestand te schrijven en deze daarna in te lezen door de NedTrain planner. Ook kan de hoeveel informatie die wordt verstuurd van de solver naar de NedTrain Planner worden gereduceerd. Van elk frames dat wordt getoond door de interface, worden alle starttijden van de activiteiten door de solver uitgeprint, ook al verandert er maar \'e\'en activiteit. Door steeds het verschil tussen het huidige en het vorige frame door te geven, valt een relatief grote snelheidswinst te behalen.

Een vierde aanbeveling is een feature toe te voegen waarbij de resources zo eerlijk mogelijk verdeeld worden over de resource units. Dit is vooral handig voor personeel in de werkplaatsen van NedTrain. Zo kan elk personeelslid voor elk moment van de dag zien aan welk project hij of zij werkt en wanneer zijn of haar pauzes zijn. Belangrijk is ook om er rekeningen mee te houden dat deze resources mensen zijn. Ze kunnen niet te lang achter elkaar werken en hebben na een bepaalde tijd pauze nodig. Het werkschema kan visueel gemaakt kunnen worden door in plaats van het resource profile een schema zoals in Figuur \ref{fig:schema} te laten zien in de interface. Elke rij hoort bij een werknemer/resource unit en elke kolom bij een tijdseenheid. Een groen ingekleurd vlak betekent dat de werknemer aan het werk is.

\begin{figure}[H]
\centering
\input{../images/schedule}
\caption{Resource unit schema}
\label{fig:schema}
\end{figure}
