\section{Opgeleverde Producten en Diensten}

In dit hoofdstuk worden alle nieuwe functionaliteiten, van zowel de interface als de solver, opgesomd. Bovendien zijn er ook diensten geleverd, die niet direct als extra functionaliteit van de solver gezien kunnen worden, die ook genoemd zullen worden.

\subsection{Solver}
De nieuwe functionaliteit van de solver kan grotendeels worden onderverdeeld in het chaining algoritme en het vinden van flexibiliteitsintervals. Van deze onderdelen zal in deze paragraaf toegelicht worden hoe deze ge\"implementeerd zijn.

\subsubsection{Chaining}
Het chaining algoritme, dat is ge\"introduceerd in paragraaf \ref{subsubsec:chainingoplossing}, is ge\"implementeerd, waarbij een keuze is gemaakt tussen drie verschillende methoden voor het selecteren van een chain, namelijk:
\begin{itemize}
\item Selecteer een willekeurige geschikte chain.
\item Selecteer de eerst gevonden geschikte chain.
\item Gebruik de heuristiek beschreven in \ref{subsubsec:chainingoplossing}.
\end{itemize}

Om alle drie methoden te kunnen analyseren, zijn deze allen ge\"implementeerd en kan er gemakkelijk van methode gewisseld worden door een kleine aanpassing in de source code. Uiteindelijk is door middel van de analyse van de flexibiliteit en het aantal voorrangsrelaties dat door de algoritmes toegevoegd wordt, besloten om de heuristiek te gebruiken voor de NedTrain planner. De analyse van de drie mogelijke methoden voor het selecteren van een chain is weergegeven in paragraaf \ref{subsubsec:chaininganalyse}.

Het chaining algoritme is een vereiste voor het berekenen van flexibiliteitsintervallen, omdat dit algoritme er voor zorgt dat elke oplossing die consistent is met de tijdsconstraints, ook consistent is met de resource constraints. Hierdoor wordt het mogelijk om activiteiten te verschuiven, zonder dat er resource conflicten kunnen ontstaan.

\subsubsection{Linear Programming}
Om voor elke taak een flexibiliteitsinterval te vinden, moet er, zoals beschreven in paragraaf \ref{subsec:probleemoplossing}, een LP-probleem opgelost worden. Om dit gemakkelijk te kunnen doen, wordt de CLP\footnote{\href{https://projects.coin-or.org/Clp}{projects.coin-or.org/Clp}} (COIN-OR Linear Programming) library gebruikt. Deze library verwacht als input een stelsel lineaire vergelijkingen en een variabele om te optimaliseren, en geeft als output de geoptimaliseerde waarde en voor elke variabele de toekenning.

De documentatie van CLP is helaas niet heel erg uitgebreid, maar het is desondanks toch gelukt om het LP-probleem door CLP te laten oplossen. Er wordt gebruik gemaakt van een model dat een instance is van de \texttt{ClpSimplex} of de \texttt{ClpInterior} klasse. Deze twee klassen zijn beide een 'child' klasse van \texttt{ClpModel}. Het grote verschil tussen \texttt{ClpSimplex} en \texttt{ClpInterior} is de wijze van oplossen, deze gebruiken respectievelijk de 'Simplex' en de 'Interior Point' methode. Wij hebben zelf nog een \texttt{Constraints} klasse gemaakt om elke variabele een nummer te geven. De variabelen $t^+_0, t^-_0, \ldots, t^+_n$ en $t^-_n$ krijgen respectievelijk de nummers $0, 1, \ldots, 2 \cdot n$ en $2 \cdot n + 1$. Aan het model moet voor elke variabele een onder- en bovengrens worden gesteld. Er moet een objective functie worden opgegeven en ingesteld dat deze gemaximaliseerd moet worden. Vervolgens kan er aan het model constraints worden toegevoegd. Door een solve methode aan te roepen op het model kan er vervolgens met behulp van de variabele nummers de toegekende waarde van de variabele uit het model worden opgevraagd. 

\subsection{Interface}
Er zijn grote en kleine veranderingen aan de interface toegebracht. Kleine veranderingen zijn onder andere bugfixes voor bugs die zijn achtergelaten door de vorige groep, die aan de NedTrain Planner heeft gewerkt. De grootste veranderingen aan de interface zijn het weergeven van de chains en de flexibiliteitsintervallen. Deze worden in de interface weergegeven, zoals deze is afgebeeld in Figuur \ref{fig:GUIfinal}.

\begin{figure}[H]
\centering
\includegraphics[width=.95\textwidth]{../images/GUIfinal.png}
\caption{De gebruikersinterface.}
\label{fig:GUIfinal}
\end{figure}

In Figuur \ref{fig:GUIfinal} is in de rechterbovenhoek een schuifbalk te zien, waarmee verschillende stappen van het proces van de solver laten zien kunnen worden in de interface. Naar zo'n stap, waarin de toestand van alle activiteiten opgeslagen in, zal vanaf nu gerefereerd worden als een frame. De volgende frames worden toegevoegd na het uitvoeren van een solver:
\begin{itemize}
\item Een frame met de begintoestand van de instantie.
\item Voor elke voorrangsrelatie die tijdens het ESTA$^+$ algoritme toegevoegd wordt, een nieuw frame met daarop alleen de nieuwe voorrangsrelatie en eventuele veranderingen in starttijden van de activiteiten.
\item Een frame zonder voorrangsrelaties, waarin geen resource conflicten meer aanwezig zijn. Op dit moment worden alle eerder toegevoegde voorrangsrelaties verwijderd.
\item Voor elke resource een frame waarop alle bij deze resource horende chains getoond worden. Vervolgens een apart frame voor elke chain, die elk bij 1 resource unit hoort. Voor lege chains zal geen frame toegevoegd worden, maar voor chains met maar 1 activiteit wel.
\item Tenslotte een frame waarin voor elke activiteit in het blauw een flexibiliteitsinterval te zien is. Activiteiten worden ook verplaatst, zodat ze zich volledig in het blauwe interval bevinden.
\end{itemize}
Als een solver geen chains en/of flexibiliteitsintervallen berekent, zullen voor deze stappen geen frames worden toegevoegd en zullen alleen de frames van het ESTA$^+$-algoritme getoond worden.

In het frame dat in Figuur \ref{fig:GUIfinal} zichtbaar is, wordt een chain van activiteiten, behorende bij de resource 'monteurs', in het bovenste deelvenster getoond. Hierin zijn de rode pijlen voorrangsrelaties die al in de instantie aanwezig waren en zijn de zwarte pijlen later toegevoegd tijdens het oplossen van de instantie.

Zoals eerder genoemd, worden van een resource eerst alle chains tegelijk getoond op een frame, en vervolgens elke chain op een apart frame. Tijdens het \'e\'en voor \'e\'en laten zien van de chains, wordt  het profiel van de gebruikte resources stap voor stap opgebouwd. Op het moment dat er nog geen resources gebruikt worden, is het gehele profiel groen. Bij het tonen van een chain worden alle resource units die door de activiteiten in deze chain gebruikt worden, in het blauw getoond. Dit betekent dus dat deze resource units niet meer door andere activiteiten gebruikt kunnen worden. Deze gebruikte resources zijn dus in daarop volgende frames grijs gekleurd. Zo wordt in elke frame het grijs gekleurde gebied groter, totdat elke resource unit gebruikt is.

\subsubsection*{Flexibiliteitsintervallen}
Zoals in Figuur \ref{fig:flex-interval} is te zien, is het ook mogelijk om het flexibiliteitsinterval van elke activiteit weer te geven in de interface. Activiteiten kunnen vrij bewegen binnen het flexibiliteitsinterval zonder dat er conflicten ontstaan met andere activiteiten. Als de intervallen worden weergegeven, is het niet mogelijk om de activiteiten buiten het bijbehorende interval te verplaatsen. Ook is het niet mogelijk activiteiten zodanig langer te maken dat ze buiten hun flexibiliteitsinterval vallen. Die twee zaken zijn niet mogelijk, om ervoor te zorgen dat het schema flexibel blijft. Als het weergeven van de flexibiliteitsintervallen wordt uitgezet, kunnen de activiteiten wel verplaatst en vergroot worden buiten het flexibiliteitsinterval.

\begin{figure}[H]
\center
\includegraphics[width=.7\textwidth]{../images/flex-interval.png}
\caption{Flexibiliteitsintervallen}
\label{fig:flex-interval}
\end{figure}

\subsubsection*{Rooster}
Naast het resource profile dat weergegeven kan worden in de onderste helft van de interface \emph{(zie Figuur \ref{fig:GUIfinal})}, is er nu ook een nieuwe manier van het weergeven van de resources die worden gebruikt. Deze nieuwe feature maakt het mogelijk de chains, die worden gegenereerd door het chaining algoritme, op een makkelijker te begrijpen manier weer te geven. De chains van resource units resulteren in een rooster, dat in de onderste helft van de interface kan worden weergegeven \emph{(zie Figuur \ref{fig:rooster})} met behulp van een nieuwe knop. Vooral als de resource units bijvoorbeeld monteurs, schoonmakers of ander personeel zijn is deze feature erg handig. Dit omdat de planning en de werknemers zelf kunnen zien wanneer wie aan welke trein werkt of pauze heeft. 

\begin{figure}[H]
\center
\includegraphics[width=.5\textwidth]{../images/rooster.png}
\caption{Rooster feature}
\label{fig:rooster}
\end{figure}

\subsubsection*{Gebruiksgemak}
Om het gebruiksgemak te vergroten, zijn er een aantal sneltoetsen toegevoegd. Ook is het sluiten van instanties veranderd, want waar eerst instanties gesloten konden worden met een grote rode knop in de menubalk, is er nu op elke tab van een instantie een klein kruisje geplaatst, waarmee de instantie gesloten kan worden. Dit ontwerp ziet er intu\"itief uit en wordt ook gebruikt door veel bekende browsers zoals Google Chrome en Mozilla FireFox.

Er zijn ook sneltoetsen toegevoegd voor het in- en uitzoomen en voor het horizontaal scrollen. Er kan in- en uitgezoomd worden door de ctrl-toets ingedrukt te houden en het scrollwiel van de muis  te bewegen. Horizontaal scrollen kan in het venster waarin de muis zich op dat moment bevindt door de shift-toets ingedrukt te houden en het scrollwiel van de muis te bewegen. Deze sneltoetsen zijn ingesteld zodat de gebruiker makkelijker door een probleeminstantie kan navigeren, zonder daarvoor steeds zijn muis naar de menubalk te hoeven verplaatsen.

Nog een feature die voor een verbeterd gebruiksgemak moet zorgen zijn de knopjes voor het van plek verwisselen van taken en resources. Dit is vooral handig als er een nieuwe activiteit of resource wordt toegevoegd, want deze worden altijd onderaan gezet. 

\subsection{Port naar Windows 7}
Om de toegankelijkheid van de applicatie te vergroten, is ervoor gezorgd dat deze ook op het besturingssysteem Windows 7 werkt. Hierbij is het ook nog steeds mogelijk om deze op Unix-based systemen te draaien, zoals Ubuntu. Alle functies van het programma moeten dus zowel op Windows 7 als op Ubuntu correct werken.

\subsection{Upgrade naar Qt 5.2}
De bestaande applicatie was ontwikkeld in versie 4.8 van het Qt framework, maar om de applicatie zo up-to-date mogelijk te houden, is deze geport naar Qt versie 5.2. Hierdoor hoeft een eventuele groep, die de applicatie verder gaat ontwikkelen, niet met een oude versie van het Qt framework te werken. Deze upgrade betekent echter ook dat de applicatie niet meer werkt met Qt 4, maar alleen met versie 5.
