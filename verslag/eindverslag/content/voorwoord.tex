\section*{Voorwoord}
Dit verslag is het eindresultaat van het Bachelorproject, dat dient ter afsluiting van de Bachelor Technische Informatica aan de Technische Universiteit Delft. Het project is uitgevoerd in opdracht van het bedrijf NedTrain B.V. en de TU Delft.

De opdracht bestond uit het implementeren van nieuwe algoritmen, die voort zijn gekomen uit recent onderzoek, en het verbeteren van de NedTrain Planner, een visuele tool voor het oplossen van roosterproblemen. Dit verslag geeft inzicht in de werkzaamheden die door ons uitgevoerd zijn in de tien weken waarin het project plaatsvond. Daarnaast beschrijft het de keuzes die tijdens het proces gemaakt zijn, geeft het de resultaten die behaald zijn en biedt het ondersteuning voor een eventueel vervolgproject.

Wij willen hierbij onze begeleiders ir. Bob Huisman, manager van de Maintenance Development afdeling van NedTrain, en prof. dr. Cees Witteveen, werkzaam bij de Algoritmiek Groep op EWI aan de TU Delft, bedanken voor de feedback op zowel het product als het verslag en het geven van idee\"en en inzichten voor nieuwe functionaliteit. 
\\ \\ \\ \\
25 juni 2014 ~te Delft

Chris Bakker \\
Anton Bouter \\
Martijn den Hoedt
