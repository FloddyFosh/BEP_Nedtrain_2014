\section{Inleiding}
Dit project zal gaan over het implementeren van een nieuw algoritme voor een bestaande grafische scheduling-tool en het uitbreiden en verbeteren hiervan voor het bedrijf NedTrain. Met deze tool kunnen gebruikers complexe schedulingsproblemen oplossen en op een intu\"itieve manier stapsgewijs onderzoeken. In het ori\"entatieverslag wordt het vooronderzoek in de ori\"entatiefase van het project beschreven. Hierbij wordt er niet gekeken naar wat de opdrachtomschrijving is en welke eisen er gesteld worden door de opdrachtgever, aangezien dit beschreven is in het Plan van Aanpak. In dit verslag wordt er gekeken naar de achtergrond van het bedrijf en de software en methoden die voorafgaand aan het project al gebruikt werden. Er zullen beschrijvingen hiervan gegeven worden in combinatie met referenties en een uitleg waarom er voor bepaalde technieken en methodes gekozen is.
